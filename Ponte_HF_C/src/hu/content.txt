Napjainkban az oktatás, és annak sikeressége egy kutatott és gyakran vitatott téma. Az oktatási intézményekben az oktatók sok különböző kreatív módszerrel járulnak a diákok hatékony oktatásához. A hagyományos oktatási módszerek hatékonysága, azonban nagyban függ a tanuló-oktató viszonyától, viszont technológiai lehetőségeinknek és kutatások eredményeinek köszönhetően már az oktatás folyamtában egyre gyakrabban integrálódnak be különböző számítógépes oktatási módszerek sikeresen, ezzel bővítve az oktatók eszközkészletét. Ezek az eszközök természetesen megjelenhetnek, mint eszközök, amik elősegítik az oktató munkáját, és mint játékok, amelyek a tanuló képességeit fejlesztik és tesztelik.
Játékok játszása során, a legfontosabb szempont hogy a játékos élvezze a játékot, hiszen ha a felhasználó jól érzi magát a játék során, akkor szívesebben játszik akár többször vagy több ideig. A videójátékok esetében ezt gyors visszajelzéssel (jutalom, szintlépés, előrehaladás), estlegesen valamilyen különleges vizuális effektekkel jelezve a sikert. A játékos ennek megfelelően szórakozás közben tud új mozdulatokat tanulni, és tud mélyebb megértést szerezni a játék mechanikáiról. Abban az esetben, ha a játéknak valóban sikerül elnyernie a játékos tetszését, akkor az előbb említett fejlődést a játékos saját magától akarja elérni és belső saját motivációja lesz a játék mechanikák mélyebb megértése, és képességeinek fejlesztése. Az oktató célú játékok ennek megfelelően jó implementálás esetén tökéletesek lehetnek a céluk megvalósításához.
Az oktatójátékok fejlesztése során kulcsfontosságú az emberi képességi területek ismerete, továbbá az adaptivitás segítségével a személyre szabás lehetősége. Ezen képességek az élet sok területén megjelennek, ahol megfelelő alkalmazásukkal adott feladatok hatékonyabban megoldhatóak a megfelelő személlyel. Kutatások szerint, viszont ezeket a képességeket nem csak a személy alapvető képessége határozza meg, hanem annak mentális állapota is. Ezen mentális állapotok lehetnek akár a már hétköznapokból ismert fáradtság, frusztráltság, vagy kipihentség. Az oktatójátékok esetében, ezen állapotok is manipulálhatóak a hatékonyság maximalizálása érdekében. A játék játszása során ezért az adaptivitás különösen fontos, hogy a játék nehézsége mindig a megfelelő kihívást nyújtsa a felhasználó számára.
Egy személy képesség szintjének meghatározására a korábbiaknak megfelelően így nagyon fontos, azonban mivel ezek a tulajdonságok nem mérhetőek, vagy számszerűsíthetőek, így azok meghatározása jelenleg is kutatott. A gyakorlatban ezen, képességek vizsgálata tesztek segítségével lehetséges, melyek összeállításával és elemzésével foglalkozó matematikai modelleket bemutató paradigma rendszernek a neve „item response theory” (röviden: IRT). Az oktatójátékok esetében, ezen teszteknek az egyes játékok által kínált feladatok felelnek meg, míg a játékos a vizsgálat alanyának tekintendő. A modell segítségével így lehetőség nyílik egy feladat nehézségének becslésére, egy adott felhasználóhoz, annak válaszai alapján.
A játékok játszása során a cél tehát a tanulás és képesség kihasználás, és fejlesztés az elsődleges szempont, felhasználva a játék adaptív tulajdonságát, hogy a játékos képesség szintje a lehető legjobban ki legyen használva, úgy hogy a mentális állapotát is monitorozza a rendszer. A mentális állapot megfigyelésére több különböző akár már könnyen is megvásárolható szenzor fiziológia értéke is használható, mint az szívritmust figyelő EKG szenzorok, vagy az agy elektromos aktivitását vizsgáló EEG szenzorok.
A diploma dolgozatom célja eszerint, egy ilyen keretrendszer készítése, amely külső szenzorok segítségével képes monitorozni az éppen aktuális felhasználó mentális állapotát különböző külső szenzorok segítségével. A rendszer emellett lehetőséget biztosít későbbi fejlesztőknek, mind a szenzorok bővítésének lehetőségét, mind az egyes képesség területek mérő szükségleteinek könnyű bővítésére. A dolgozatom egy oktatójátékot is tartalmaz android platformon, ami segítségével lehetőség van használni a keretrendszer által biztosított lehetőséget és méréseket végezni.
A dolgozatom felépítése a következő. A 2. fejezet bemutatja, a szükséges háttér ismereteket melyek felmerülnek a dolgozatban. A 3. fejezet mutatja be a mentális állapotot mérő eszközöket, és a keretrendszer felhasználásához használt technológiákat. A 4. fejezet mutatja be az elkészült keretrendszer architektúrát, és annak, komponenseinek felelősségét, illetve azok működését. Az 5. fejezet kitér a megvalósítás fontosabb részeire, ezzel részletezve a keretrendszer funkcióit. A 6. fejezet írja le a rendszer bemutatására használható oktatójátékot, illetve annak működését. Az utolsó, 7. fejezetben a tovább fejlesztési lehetőségek és az elkészült munka összegzése olvasható.
Egy személy mentális állapota kimutatható különböző fiziológiai értékeket szolgáltató szenzor segítségével. Ezen szenzorok közül több akár már be is épült az emberek hétköznapjába, köszönhetően az egyszerű mérhetőségnek, és kis szenzor eszközöknek. Ezen ellenőrzéseknek sok különböző célja lehet, az egészséges életmódra sarkalló program, vagy akár valamilyen edzéstervet szabályozó applikáció is.
Napjainkban tehát látható, hogy a sok felhasználási területnek köszönhetően egy igen népszerű és érdekelt téma az ilyen „biofeedback” eszközök fejlesztése és használata. A kutatások viszont nem csak az eszközök méretét, és elérhetőségeit érintik, hanem azok vizsgált területeit, és a vizsgált fiziológiai jel pontosságát, vagy bizonyos esetekben már annak feldolgozását is.
A fiziológiai jelek vizsgálatához a keretrendszer egy EEG (elektroencefalogram) és egy EKG (elektrokardiográfia) szenzort használ a játékos mentális állapotának meghatározására. Természetesen további szenzorok hozzáadását is támogatja a rendszer és ennek megfelelően akár több más terület szenzora is alkalmas lenne az aktuális állapot meghatározására. A választás azért eset ezen szenzorokra, mivel nem igényelnek különösebb előkészületet, vagy komolyabb tudást a felhasználó oldaláról, így az akár saját tudásával is képes a méréseket külsős beavatkozás nélkül véghezvinni. A szenzorok ezen tulajdonsága továbbá azt is lehetővé teszi, hogy a mérésben résztvevő alanyok is gyorsan és könnyen tudjanak akár egymást követve is részt venni a mérésben.
Mentális állapot vizsgálata során, rendkívül fontos olyan eszközök használata, amely nem befolyásolja a viselője állapotát, így az eszközök ergonómiája, mérete és használata is igen fontos szerepet játszik a mérés során. Továbbá az is egy fontos elvárás, hogy a szenzoroknak képesnek kell, hogy legyenek a működésre olyan környezetben is, amelyben a felhasználó aktívan mozog.
A következő két alfejezetben kerülnek bemutatásra a bevezetőben bemutatott és felhasznált szenzorok képességei, használatuk és a tényleges eszköz, amellyel a mérések lettek elvégezve.
A hétköznapi életben talán a leggyakrabban használt, és ismert fiziológiai mérő eszköz az EKG, vagy ismertebb nevén a szívritmus mérő. Az EKG vizsgálat során a szív elektromos aktivitásán keresztül következtetnek a szív állapotára. Az eszköz mind az emberi horizontális, mind vertikális síkjáról 12 elektróda pontjából állapít meg egy teljes képet a szív működéséről.
A vizsgálat során a beérkezett jeleket az EKG-görbe segítségével lehet könnyen értelmezni és kinyerni információkat az alanyról. A 3.2.1-es ábra mutatja be egy az EKG-görbén látható szívdobogás teljes mozzanatát.  A QRS tartomány az, amelyben a valós szívösszerándulás történik. Az EKG két QRS tartománya közti távolságot (3.2.2-es ábra mutatja be) nevezzük RR távolságnak.
Egy személy mentális állapotának kimutatására alkalmas mérési metrikák egy EKG esetében, a szívverések száma egy időközön (heartrate), és a szívverések között eltelt idő, azaz az RR távolság változása. 
A szenzorok értékeinek összefogása, kezelése és megjelenítése érdekében, valamint a rendszer bővíthetőségének érdekében a Budapesti Műszaki Egyetem Automatizálási és Alkalmazott Informatikai Tanszék két másik hallgatójával közösen létrehoztunk egy keretrendszert, ami több szolgáltatást és lehetőséget nyújt a későbbi fejlesztőknek, akik később szeretnének majd a témával foglalkozni. A keretrendszert android platformra készítettük el, mivel az operációs rendszernek sok fejlesztést (későbbi fejezetben kifejtett) támogató lehetősége van. A rendszer (android) továbbá széleskörben elterjedt, így a mérésben résztvevő alanyok is könnyen tudják használni, illetve a rendszer főleg telefonok és tableteken használt gyakran, ami lehetővé teszi, hogy a teszt környezet igen mobilis legyen. Telefonok és tabletek esetében emellett, a szükséges hardware-es igények is teljesülnek, melyeket az előző fejezetben említettem, mint a bluetooth. Az operációsrendszer főbb fejlesztési nyelve a java és a kotlin, ami szintén nagyban segít az általunk használt szenzorok SDK-inak felhasználásában.
A tanszéken ennek a keretrendszernek már 2015-ben is létezett egy implementációja java nyelvben az akkori kor, éppen időszerű technológiáinak felhasználásával. A rendszer ugyan képes volt a szenzorok kezelésére és használatára a játékok játszása közben, azonban idővel a technológiái elévültek, és az idővel folyamatosan bővített rendszer törékennyé, és merevvé vált, ezzel nehézzé téve a változtatások alkalmazását. 
A megvalósítás előtt az architektúra megtervezéséhez és kialakításához előbb felvetettük, hogy milyen szempontoknak kell, hogy a rendszer megfeleljen. A tervezés során részletesebben megvizsgáltuk a korábban elkészült rendszert is, és értékeltük, hogy milyen funkcionalitásokon van lehetőség javítani architekturális szempontból. A tervezéskor továbbá azt is figyelembe vettük, hogy a lehető legtöbb android verziót is támogassuk, hogy a rendszer a jövőben is sokáig releváns maradhasson. A vizsgálat eredményeképpen a tervezésnél a következő fő szempontokat vettük igénybe.
A rendszer eseményeket használ, mind a saját működésén belüli kommunikációra, mind a mérés során elmentendő játékos interakciók elmentésére. Ezen eseményeknek képesek kell, hogy legyenek leírni, egy olyan adatstruktúrát, amelyet később egy adatbázisban is el lehet menteni.
Az adatokat perzisztensen kell tárolni, amíg az adatok nem kerülnek exportálásra. Az exportálandó értékeknek le kell, hogy tudjanak írni egy mérés eredményeit, illetve annak menetét. A tervezés során mi, az SQLite adatbázis mellett döntöttük, amely implementációjának köszönhetően, egy gyors és egyszerű relációs adatbázis, ezáltal biztosítva a magasszintű konzisztenciát is. A relációs adattárolás mellett számításba kellett venni, a magas írási igényét is a rendszernek, melynek az SQLite alkalmazásba épülő struktúrája nagyban kedvez. A rendszernek az egyes események tárolására azonban a egységes tárolás érdekében ezért, csak olyan események tárolására van lehetősége, amelyek struktúrája előre van definiálva.
A perzisztens tárolásra a szerver kliens közötti http kommunikáció enyhítésének érdekében van szükség, mivel a keretrendszer akár másodpercenként képes több eseményt is küldeni. Ezért a rendszert úgy terveztük, hogy egy mérés végeztével van lehetőség az adatok elküldésére, valamint exportálásra is. 
A szenzorok szabadon csatlakoztathatóak anélkül, hogy a keretrendszeren logikát érő módosítás menjen végbe. Az új szenzor kódjának egy biztosított közös interface-en keresztül kell, hogy elérje azt a komponenst, amely lehetővé teszi az adatok játékoldali megjelenítését és felhasználását. 
A keretrendszernek biztosítania kell egy dashboard-ot, ahol lehetőség van követni az egyes szenzorokból beérkező szenzor adatokat. Ezek lehetnek már feldogozottak vagy nyers értékek is. A dashboard-nak továbbá meg kell, hogy jelenjen bármelyik felület felett, amelyet a játék fejlesztője megjelenít a képernyőn.
Az utolsó általunk fontosnak ítélt követelmény az authentikáció és authorizáció volt. Segítségével a játékosoknak lehetőségük van azonosítani magukat, és ezzel összevethetővé tenni korábbi eredményeiket a jelenlegi játék állapottal. Az authentikáció továbbá abban is segít, hogy a játékos-mérés párok könnyen azonosíthatóak legyenek, míg az authorizáció abban, hogy egy mérés biztosan egy felhasználóhoz tartozzon.


